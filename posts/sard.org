#+title: Il teorema di Sard
#+subsettitle: e alcune sue applicazioni
#+date: <2020-05-17>
#+language: it
#+options: toc:nil num:t

$$
   \def\R{{\mathbb{R}}}
   \def\N{{\mathbb{R}}}
   \def\epsilon{{\varepsilon}}
   \def\ceil#1{\lceil #1 \rceil}
   \def\floor#1{\lfloor #1 \rfloor}
$$

#+begin_note
Questo post nasce pochi giorni dopo un seminario che ho dovuto tenere in
Universitá, infatti, dopo aver approfondito l’argomento che sto per esporre, mi
spiaceva lasciare tali concetti "al vento" e mi sembrava sensato trascriverli
nero su bianco da qualche parte. 
L’idea iniziale era di scrivere un bel documento in $\LaTeX$ di cui farne un pdf
da perdere in qualche remota cartella del pc, ma alla fine mi sono detto: perché
non qui sul blog?
#+end_note

L’obiettivo di queste note é di fornire una semplice e concisa esposizione del
teorema di Sard, noto risultato di geometria differenziale.
La trattazione é carica di osservazioni e frequenti definizioni, in modo da
essere digeribile anche ai non addetti ai lavori.

#+begin_definition
Siano $(a_1, \dots, a_n), (b_1, \dots, b_n) \in \R^n$ tali che $a_i < b_i$,
chiamiamo /rettangolo solido n-dimensionale/ l'insieme
$$
S(a, b)=\{(x_1, \dots, x_n) \in \mathbb{R}^n : a_i \lt x_i \lt b_i\}
$$
#+end_definition

#+begin_definition
Chiamiamo /volume n-dimensionale/ di un rettangolo solido n-dimensionale $S(a,
b)$ la quantitá reale positiva
$$
Vol(S(a, b)) = \prod_{i=1}^n (b_i - a_i)
$$
#+end_definition

#+begin_definition
Diciamo che $A \subset \R^n$ ha /misura nulla/ se $\forall \epsilon \gt 0$
esiste un ricoprimento $\{S_i\}_{i \in \N}$ di $A$ (ovvero $\bigcup_{i \in \N}
S_i \supset A$) formato da rettangoli solidi $S_i$ tale che
$$
\sum_{i \in \mathbb{N}} Vol(S_i) \lt \epsilon
$$
#+end_definition

Osserviamo innanzitutto che, nella definizione di insieme a misura nulla,
considerare cubi n-dimensionali (cioé rettangoli dove $b_i - a_i = b_j - a_j
\forall i, j$) invece che rettangoli é del tutto equivalente.
D'altronde é del tutto equivalente anche considerare le palle euclidee o in
generale le altre bolle indotte da norme equivalenti (nel senso che generano la
stessa topologia).

Inoltre, si segnala come tale nozione sia equivalente all'avere misura di
Lebesgue nulla, ovvero $A$ ha misura nulla se e solo se $m_n(A) = 0$ dove $m_n$
é la misura di Lebesgue n-dimensionale.
La dimostrazione di tale equivalenza, nonostante non di difficile
raggiungimento, non é necessaria per i nostri obiettivi e pertanto verrá omessa.

Iniziamo con le due seguenti banali osservazioni:

#+begin_observation
Se $m \lt n$ allora $\R^m$ ha misura nulla in $\R^n$
#+end_observation

#+begin_proof
Basta ricoprire $\R^m$ con una famiglia numerabile di cubi, tali cubi giacciono
su un iano di $\R^n$ e quindi ognuno di essi puó essere schiacciato in una
direzione ortogonale a questo pano.
In questo modo l'unione dei rettangoli continua a contenere tutto $\R^m$ e il
volume di ogni rettangolo é piccolo a piacere, questo implica che anche la
somma di tutti i volumi é piccola a piacere.
#+end_proof

#+begin_observation
$\bigcup_{i \in \N} A_i$ ha misura nulla se ogni $A_i$ ha misura nulla.
#+end_observation

#+begin_proof
Unioni di famiglie numerabili sono ancora numerabili per l'assioma della scelta.
#+end_proof

Vediamo ora una prorietá fondamentale che ci permettá in seguito di estendere la
definizione di insiemi a misura nulla.

#+begin_proposition

   Sia $F: U \to \R^n$ una mappa liscia, con $U \subset \R^n$ aperto. Se $A \subset
   U$ ha misura nulla allora anche l'immagine $F(A)$ ha misura nulla.
#+end_proposition

#+begin_proof
Iniziamo osservando che $U$ é ricopribile da una famiglia numerabile di palle
chiuse per cui la restrizione di $F$ ad ognuna di queste palle é ancora liscia,
ricordiamo che una mappa é liscia su un insieme generico (non aperto) se essa é
estendibile ad una mappa liscia definita su un aperto contenente tale insieme.
Sia $\bar{B}$ una di queste palle, siccome $\bar{B}$ é compatto e $F \in
\mathscr{C}^1(\bar{B})$ allora $\exists c \gt 0$ tale che $\forall x, y \in
\bar{B}$

$$
\Vert F(x) - F(y) \Vert \le c \Vert x-y \Vert
$$

Fissiamo $\delta \gt 0$, visto che $A \cap \bar{B}$ ha misura nulla possiamo
considerare un suo ricoprimento numerabile $\{ B_k \}_{k \in \N}$ di palle tale
che

$$
\sum_{k \in \N} Vol({B_k}) \lt \delta
$$

Per la diseguaglianza di prima sappiamo che $F(B_k \cap \bar{B})$ é contenuto in
una palla di raggio al piú $c$ volte il raggio di $B_k$. Dunque $F(A \cap B_k)$
é ricoperto da una famiglia numerabile $\{ \tilde{B_k} \}_{k \in \N}$ di palle
di volume complessivo inferiore a

$$
\sum_{k \in \N} Vol({\tilde{B_k}}) \lt c^n \delta
$$

Per arbitrarietá di $\delta$ segue che $F(A \cap \bar{B})$ ha misura nulla, e
dunque per quanto osservato all'inizio che anche $F(A)$ ha misura nulla, cioé la
tesi.
#+end_proof

Ció implica che l'avere dimensione nulla é invariante per diffeomorfismi, siamo
quindi ora pronti ad estendere la definizione di insiemi a misura nulla alle
varietá differenziabili, prima di fare ció enunciamo e dimostriamo una versione
piú debole del teorema di Sard.
Per capire in che modo questo teorema é implicato dalla versione generale
occorrerá attendere ancora un poco.

#+begin_theorem
Sia $F: U \subset \R^m \to \R^n$ una mappa liscia, con $U$ aperto e $m < n$.
Allora l'immagine $F(\R^m)$ ha misura nulla in $\R^n$.
#+end_theorem

#+begin_proof
Sia $\pi: \R^n \to \R^m$ la proiezione sulle prime $m$ componenti, tale mappa é
liscia.
Consideriamo ora l'aperto $\tilde{U} = \pi^{-1}(U) \subset \R^n$ e $\tilde{F} = F
\circ \pi: \R^n \to \R^n$, che é ancora liscia.
A questo punto é sufficiente osservare che $F(U)$ non é nient'altro che
l'immagine di $\tilde{U} \cap \R^m$ attraverso $\tilde{F}$, che, per la
proposizione precedente, ha misura nulla siccome é l'immagine di un insieme a
misura nulla (é tutto contenuto in un iperpiano!) attraverso una funzione
liscia.
#+end_proof

Come preannunciato, estendiamo la definizione di insieme a misura nulla sulle
varietá differenziali.

#+begin_definition
Sia $M$ una varietá differenziale, diciamo che $A \subset M$ ha misura nulla se
$\varphi(A_i \cap U_i)$ ha misura nulla in $\R^{dim(M)}$ per ogni carta $(U,
\varphi)$ dell'atlante di $M$.
#+end_definition

Si osserva che, a causa della $\mathscr{C}^\infty$-compatibilitá delle carte
dell'atlante, per affermare che un sottoinsieme della varietá ha misura nulla é
sufficiente trovare una collezione numerabile di carte che ricoprano l'insieme
candidato e che soddisfino l'enunciato della definizione.
In particolare se l'insieme é tutto contenuto in una carta, per mostrare che ha
misura nulla basta verificare che l'immagine attraverso la carta ha misura
nulla.

Passiamo ora a definire un altro concetto che sará fondamentale per enunciare il
Teorema di Sard.

#+begin_definition
Sia $F: M \to N$ una mappa liscia tra varietá differenziali, diciamo che $p \in
M$ é un /punto critico/ se la mappa differenziale indotta $dF_p: T_P \to
T_{F(p)}N$ non é suriettiva. 
In tal caso $F(p)$ si dice /valore critico/.

Denotiamo con $Crit(F)$ l'insieme dei punti critici di $F$.
#+end_definition

#+begin_definition
Sia $F: M \to N$ una mappa liscia tra varietá differenziali, diciamo che $p \in
M$ é un /punto regolare/ se non é critico, ovvero se $dF_p: T_p \to T_{F(p)}N$ é
suriettiva (ovvero locamente $F$ é una sommersione). 
Se $p'$ é un punto regolare per ogni punto sulla fibra $F^{-1}(F(p))$ allora
$F(p)$ si dice /valore regolare/.
#+end_definition

Osserviamo come affinché un valore sia critico é sufficiente che esso sia
l'immagine di un solo punto critico, mentre affinché sia regolare occorre che
tutti i punti della sua controimmagine siano regolari.

La seguente osservazione ci sará utile durante la dimostrazione del teorema di
Sard.

#+begin_observation
$Crit(F)$ é un chiuso di $M$
#+end_observation

#+begin_proof
$Crit(F)=h^{-1}(0)$ dove $h: M \to \R$ é la mappa liscia tale che

$$
h(p)=det(J(F)\bigr|_p \cdot (J(F)\bigr|_p)^t)
$$

cioé la mappa che manda i punti della varietá nel determinante del prodotto
della Jacobiana con la sua trasposta.
#+end_proof

Prima di presentare il teorema di Sard occorre ancora dare una definizione ed
enunciare il teorema di Fubini, di cui peró ometteremo la dimostrazione
[#fubini]_. 
Tale risultato sará fondamentale nella dimostrazione del teorema di Sard.

#+begin_definition
Sia $\R^n = \R^k \times \R^l$ e $a \in \R^k$, chiamiamo /sezione verticale/
l'insieme $V_a = \{ a \} \times \R^l$.
#+end_definition

Sempre adottando le notazioni della definizione, diremo che un insieme $A \subset
\R^n$ ha sezione verticale nulla se la proiezione (sulle ultime $l$ componenti)
di $V_a \cap A$ in $\R^l$ ha misura nulla.

#+begin_theorem
Sia $A \subset \R^n = \R^k \times \R^l$, se tutte le sezioni verticali $V_a$ hanno
misura nulla (quindi $\forall a \in \R^k$) allora $A$ ha misura nulla in $\R^n$.
#+end_theorem

Enunciamo finalmente il teorema di Sard:

#+begin_theorem
Sia $F: M \to N$ una mappa liscia tra varietá differenziabili, allora l'insieme
dei valori critici $F(Crit(F))$ ha misura nulla in $N$.
#+end_theorem

Siccome per le varietá differenziabili vale il secondo assioma di numerabilitá
ogni insieme é ricopribile con una collezione numerabile di carte, pertanto
nell'enunciato del teorema é sufficiente chiedere che il dominio di $F$ sia un
singolo aperto $U \subset \R^m$, dove $m = dim(M)$.
Inoltre, per lo stesso motivo, anche l'immagine $F(U)$ é ricopribile con una
collezione numerabile di carte, pertanto anche qui si puó supporre senza perdita
di generalitá che la carta sia una sola, ovvero che l'immagine $F(U)$ stia in
$\R^n$, dove $n = dim(N)$.

Quanto appena scritto é sufficiente a giustificare la seguente formulazione
equivalente del teorema di Sard.

#+begin_theorem
Sia $F: U \subset \R^m \to \R^n$ una mappa liscia, con $U$ aperto. Allora l'insieme
dei valori critici $F(Crit(F))$ ha misura nulla in $\R^n$.
#+end_theorem

#+begin_theorem
Se $m \lt n$ l'enunciato diventa una semplice conseguenza del Teorema Mini-Sard,
supponiamo dunque $m \geq n$ e procediamo per induzione su $m$.

Se $m = 0$ allora l'immagine dei punti critici deve essere contenuta in un
punto, e pertanto non puó che avere misura nulla. Supponiamo quindi ora il
teorema valido per $m-1$ e dimostriamolo per $m$.

Chiamiamo ora per brevitá $C = Crit(F)$ e $C_i = \{ p \in U : \frac{\partial^k
F}{\partial \dots} \bigr|_p = 0, \forall k \leq i \}$, ovvero l'insieme dei
punti di $U$ in cui tutte le derivate di ordine inferiore a $i$ si annullano.

Osserviamo subsetito come $C$ e i $C_i$ sono chiusi (dimostrazione simile
all'osservazione iniziale sulla chiusura di $C$), inoltre ha luogo la seguente
catena di inclusioni:

$$
C \supset C_1 \supset C_2 \supset \dots
$$

Assumiamo ora i tre seguenti lemmi, rimandandone temporaneamente la
dimostrazione, che ricordiamo avverrá per induzione su $m$.

#begin_lemma
$F(C \setminus C_1)$ ha misura nulla in $\R^n$
#+end_lemma

#begin_lemma
$F(C_i \setminus C_{i+1})$ ha misura nulla in $\R^n$
#+end_lemma

#begin_lemma
$F(C_k)$ ha misura nulla in $\R^n$ se $k \gt \frac{m}{n} - 1$
#+end_lemma

Per concludere il teorema ora é sufficiente osservare che

$$
F(C) = F(C \setminus C_1) \cup \bigcup_{i=1}^{\floor{\frac{m}{n}-1}} F(C_i) \setminus
F(C_{i+1}) \cup F(C_{\ceil{\frac{m}{n}-1}})
$$
      
Ovvero che l'insieme dei valori critici é unione finita di insiemi che sono a
misura nulla per i tre lemmi, e pertanto anch'esso ha misura nulla.
#+end_theorem

Seguono le dimostrazioni dei tre lemmi, ricordiamo che ci troviamo sotto ipotesi induttive, pertanto
potremo assumere il teorema di Sard valido per $m-1$.
